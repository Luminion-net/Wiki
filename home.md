---
title: Hlavní stránka
description: Vítej na wiki Luminionu.
published: true
date: 2024-04-11T19:51:45.880Z
tags: home, homepage
editor: markdown
dateCreated: 2024-04-08T15:32:55.560Z
---

> Vítej na wiki Luminion.net. Zde najdeš podrobné informace o našem serveru, jak používat pluginy, příkazy a další funkce serveru.
{.is-info}

![Logo Luminion.net](/8fe9d2c9271c93916156397a130b34fc.png =200x){.align-right}

Vlevo v menu najdeš stránky s návody. Stejně tak můžeš použít vyhledávání nahoře na stránce nebo tagy. Každá stránka má přidělený tag podle serveru, na který se návod vztahuje.

Wiki zatím neobsahuje všechny části, ale nové stránky s návody budou postupně přibývat. Pokud chceš do wiki přispět, tak máme wiki dostupnou na [GitHubu](https://github.com/Luminion-net/Wiki), případně nám můžeš napsat na náš [Discord](https://discord.luminion.net), nebo zaslat email na support@luminion.net.

Za každou pomoc budeme nesmírně rádi. Odměnou ti mohou být např. kredity, za které si můžeš koupit [kosmetické doplňky](/kosmeticke-doplnky) nebo [VIP](/vip).

# FAQ
> Zde najdeš nejčastější dotazy hráčů ohledně připojení.
{.is-info}

Pokud žádný z těchto dotazů neobsahuje odpověď na tvoji otázku nebo se vyskytnou potíže, neváhej založit ticket na našem [Discordu](https://discord.luminion.net) nebo [Webu](https://luminion.net). Rádi ti na tvoji otázku odpovíme. Další možností je napsat na email support@luminion.net.

## PŘIPOJENÍ
> K serveru se lze připojit zadáním adresy `play.luminion.net`.
> Podporujeme Minecraft: Java Edition verze 1.8.x-1.20.x
{.is-success}

### Mám Pocket Edition. Mohu se připojit?
> Server je dostupný pouze pro Java Edition.
{.is-danger}

Bohužel, server je v současnosti dostupný pouze pro **Java Edition**, tedy jen pro PC. Existuje sice možnost si Java Edition nainstalovat do mobilního zařízení pomocí aplikace *PojavLauncher*, ale tento způsob připojení rozhodně nedoporučujeme. Aplikace je nestabilní a mobilní zařízení nemá na plnohodnotnou hru dostatek výkonu. Hráči herních konzolí mají smůlu, pro ně neexistuje žádný, ani neoficiální způsob, jakým se mohou na server připojit.

### Server odmítl moje připojení
Je několik důvodů, proč se tak stalo. Nejčastějším důvodem je AntiBot, který analyzuje podezřelé IP adresy. Na server se můžeš znovu připojit, neměl by tě znovu vykopnout. Pokud by se tak ovšem stalo, a neznáš příčinu (příčina se běžně ukáže na obrazovce), zkontroluj si postupně následující seznam:
1. **Nepřipojuješ se přes VPN?** VPN servery umožňují hráčům maskovat jejich IP adresy. To sice může být užitečné pro zachování soukromí, nicméně existuje riziko, že VPN služeb budou zneužívat nepoctiví hráči, kteří chtějí obcházet udělený ban a dále škodit, a proto VPN služby (včetně sítě Tor) blokujeme.
2. **Nemáš aktivní proxy?** Proxy servery jsou do určité míry podobné VPN. Vlastně VPN je proxy server, který připojení navíc šifruje, a tím více maskuje identitu uživatele. Pokud jsi připojen na veřejnou proxy, IP adresa je s největší pravděpodobností blokována.
3. **Zkontroluj si připojení k internetu.** Tvé připojení může být extrémně pomalé, že server nedokáže připojení zpracovat. Změř si ping a rychlost připojení. Užitečným pomocníkem může být např. Speedtest.net.
4. **Zkontroluj si propustnost sítě.** Někdy může být příčinou pomalého připojení samotná domácí síť. Pokud máš přístup k nastavení routeru, můžeš provést test propustnosti sítě. Případně požádej svého rodiče o pomoc.

### Mám lagy
Lagy jsou nepříjemné a někdy mohou způsobit samovolné odpojení ze serveru. Příčinou je téměř vždy připojení k internetu. Zkontroluj si ping a rychlost připojení. Ping ti většinou ukáže přímo server, ale rychlost připojení už si musíš změřit sám/sama. Užitečným pomocníkem v tomto případě může být Speedtest.net.

### Nedaří se mi přihlásit/registrovat
Server má možnost přihlašování s platnou placenou licencí hry. To znamená, že hráč, který si hru koupil, se nemusí přihlašovat pomocí hesla. Jeho účet je automaticky chráněn. Jinak se hráči musí při prvním připojení registrovat a zvolit si heslo. Stejné heslo by mělo být platné i na webu Luminion.net. Další připojení si žádá poté zadání zvoleného hesla. Pokud jsi zapomněl/-a své heslo a máš nastavený email u svého účtu, otevři [Web](https://luminion.net/recover-account), vyplň údaje a po potvrzení ti přijde email s odkazem pro obnovení hesla, v opačném případě napiš na podporu.

## PROPOJENÍ ÚČTU
### Nemohu se přihlásit na web
- Ujisti se, že zadáváš správné jméno a heslo jako ve hře.
- Zapomněl/-a jsi heslo? Otevři [Web](https://luminion.net/recover-account), vyplň údaje a po potvrzení ti přijde email s odkazem pro obnovení hesla. V opačném případě napiš na podporu.

### Jak propojím Minecraft účet s Discordem?
> Discord si lze propojit jen na Lobby.
{.is-info}

Klikni na hlavu s logem Discordu nebo napiš příkaz `/discord`. Klikni v GUI menu vlevo nahoře na ikonu **Propojit účet s Discordem**. D ochatu ti to napíše kód k propojení. Ten zkopíruj a pošli pouze tento kód botovi **Luminion Link** do PM. Tvůj účet by měl být propojen.

> VIP hráči mohou psát do kanálu `#survival` na Discordu, kde je chat serveru.
{.is-success}